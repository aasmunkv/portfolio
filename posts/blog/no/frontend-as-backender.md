---
title: "Frontend som backender"
subtitle: "Selv om du er backend-utvikler, kan du likevel lage ditt eget porteføljenettsted!"
date: "2023-10-12"
author: "Åsmund Danielsen Kvitvang"
image: "frontend-as-backender/frontend-vs-backend.jpg"
---

Hvordan bør man best gå frem når man skal løse et frontend-problem som backend-utvikler? Det korte svaret på dette spørsmålet er *jeg vet ikke*, og jeg tror heller ikke det finnes *én* entydig løsning. Alt avhenger av hvor mye erfaring man har med frontend fra tidligere prosjekter.

![Frontend vs backend](/blog-images/frontend-as-backender/frontend-vs-backend.jpg)

Siden jeg stort sett alltid har jobbet med systemer «bak kulissene», har jeg sjelden tatt hensyn til hvordan løsningene mine ser ut fra perspektivet til noen som ikke er utvikler. Så lenge frontend-utviklerne kan integrere ryddig mot backend-systemet, og så lenge de alltid får riktige data og korrekte respons, har jobben min vært gjort! Denne måten å tenke på måtte jeg legge fra meg da jeg utviklet dette porteføljenettstedet, siden jeg nå selv måtte ta stilling til designet på nettsiden. Jeg har alltid følt meg svak på visuelt design, så dette har vært en ganske lang reise!

Denne artikkelen er ment som et kort, innledende blogginnlegg. Senere vil jeg se nærmere på å skrive et mer teknisk innlegg som fokuserer på hvordan man kan lage sin egen portefølje (eller i det minste hvordan jeg laget min).
